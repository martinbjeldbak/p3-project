\chapter{Indledning}

Til et systems udviklingsproces kan der være anvendt en række metoder og værktøjer. Med værktøjer menes eksempelvis softwareværktøjer, informanter eller andre remedier. Metoderne og værktøjerne anvendes for at opnå en effektiv og flydende udviklingsproces, og for at opnå et system af så høj kvalitet som mulig, set i forhold til de givne rammer. Nogle metoder og værktøjer kan være mere anerkendte og gennemarbejdede end andre, men det betyder ikke nødvendigvis, at en metode eller et værktøj ville have været bedre at anvende end en anden. Uanset graden af anerkendelse, så er det vigtigt at reflektere over, hvorvidt den givne metode eller værktøj, der har været anvendt, har været optimal. Hvis det ikke er tilfældet, hvad er årsagen så til dette? Hvilke andre metoder eller værktøjer eksisterer, som i så fald kunne være blevet anvendt i stedet?

I projektforløbet har vi været seks datalogistuderende, som har haft en tidsperiode på cirka fire måneder, til at udvikle et system, som skulle løse et realistik og eksisterende problem. I vores tilfælde valgte vi at arbejde med problemet madspild i et forsøg på at gøre det nemmere for danskerne at mindske dette. I udviklingsprocessen anvendte vi både en evolutionær og en konstruktiv arbejdsmetode. Vi havde en objektorienteret tilgang til problemet, hvor vi fulgte en metode fra bogen Objekt Orienteret Analyse \& Design \cite{ooad}, og i den forbindelse inddragede vi to informanter. Vi anvendte et framework kaldet Ruby on Rails. 
% Synes ikke dette var nødvendigt at nævne: Derudover anvendte vi en række andre værktøjer, som vi ikke har tænkt os at beskrive her, da vi ikke mener, at de har være af lige så stor betydning for udviklingsprocessen som de førnævnte.

I denne akademiske rapport har vi valgt at beskrive og reflektere over følgende tre punkter:

\begin{itemize}[noitemsep]
  \item Samarbejdet med informanter (se \chapref{akademiskinformanter})
  \item Den evolutionære- kontra den konstruktive arbejdsmetode, samt den objektorienterede tilgang (se \chapref{arbejdsmetoden})
  \item Vores tekniske platform, som var Ruby on Rails (se \chapref{akademiskror})
\end{itemize}

%% Informanter
%% Beskrive udviklingsprocessen
%% Den evolutionære arbejdsmetode
%% Anvendelse af RoR kontra .Net, Java eller Php
