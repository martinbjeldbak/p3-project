\section{Systemdefinition}

Systemet skal fungere som et online opskriftsregister, der giver brugeren idéer til opskrifter han rent faktisk kan lave ud fra de madvarer han har. Systemet fokuserer på at mindske madspild, da forbrugere smider mad ud på grund af et manglende formål med anvendelsen af resterne. Brugerne af programmet er en del af en husholdning og vil have meget varierende erfaringer inden for brug af internettet. Udviklerne af systemet er ulønnede studerende. Deadline for det færdige system kan ikke ændres. Systemet skal køre på en server, der kan tilgås via en webapplikation fra en internetbrowser på enhver type computer. På baggrund af en mængde fødevarer som input, findes forskellige opskrifter, der bedst muligt matcher disse. Opskrifterne skal kunne sorteres på flere måder, og ingredienser skal kunne huskes til næste gang, hvis ønsket.

