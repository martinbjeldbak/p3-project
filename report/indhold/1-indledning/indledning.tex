\chapter{Indledning}
\label{chap:indledning}

Alle ved, at mad er livsnødvendigt. I Danmark findes der omkring 2,6 millioner husstande\cite{husstande}, der dagligt skal få madlavningen til at gå op i en højere enhed. Der er nemlig mange ting at tage højde for under madlavningen. Der skal tænkes på sundhed for den enkelte i form af kosten, men også sundhed for alle på længere sigt, hvilket opnås ved at vi i samlet flok skåner miljøet.
En ensformig mad er langt fra lige så sund som en varieret kost. En årsag til ensformighed i madlavningen kan være en travl hverdag, hvor man knytter sig til faste vaner som for eksempel at lave den samme ret ofte, fordi man synes, den smager rigtig godt og samtidig er lynhurtig at lave. Kosten kan også blive ensformig, fordi man benytter resterne fra madlavningen i nøjagtig samme opskrift dagen efter.
Under madlavningen kan miljøet skånes ved at undgå at smide for meget mad væk. En parcelhusejer smider i gennemsnit 42 kilo spiseligt mad ud om året \cite{madspildpol}. Hvis man ikke vil benytte resterne fra madlavningen i samme opskrift dagen efter, så kan det være svært at finde en ny opskrift at benytte resterne i. I kogebøger bliver det hurtigt uoverskueligt, gang på gang, at blive mødt af opskrifter, der alle kræver en tur i supermarkedet for at få fat på den selleri, man aldrig har. Når man endelig får bevæget sig ned i supermarkedet, så sælges alt i kæmpe portioner. Hakket oksekød findes typisk i pakker med 500 gram som det mindste. Til en enkelt person er dette ofte for meget, og derved risikerer man enten at stå med 100-200 gram hakket oksekød til skraldespanden, eller et problem med hvor dette kød nu skal benyttes.

\input{indhold/1-indledning/maalgruppe}
