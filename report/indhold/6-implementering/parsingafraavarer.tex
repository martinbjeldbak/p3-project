\subsection{Samarbejde med Arla}
Når en bruger har indtastet en mængde råvarer og trykker søg, så skal søgeresultatet vise opskrifter, der indeholder de indtastede råvarer. For at gøre dette muligt er det nødvendigt at \Foodl{} indeholder data om en masse forskellige opskrifter. Da der findes mange opskriftshjemmesider på internettet, kan vi blot benytte deres data. At benytte data fra en specifik opskriftshjemmeside kræver at vi har ejerens tilladelse til det. I dette projekt har vi af Arla fået lov til at benytte deres opskrifter, der kan ses på Arla.dk, forudsat at vi overholde disse, af Arla stillede, krav:
\begin{itemize}
\item Al den information, som vi ønsker at vise brugerne af \Foodl, skal gemmes lokalt. Det vil sige at vi må ikke loade billeder, ingredienser og lignende fra deres server, hver gang en bruger benytter \Foodl.
\item Vi må ikke vise \Foodl{}'s brugere opskrifternes fremgangsmåde. \Foodl \textbf{skal} linke videre til Arla.dk når folk vil se hvordan en opskrift laves.
\end{itemize}
Under udviklingen af \Foodl{} har vi taget højde for at opfylde disse krav.

\subsection{Råvaretabellen}
Efter afprøvning af prototyperne 2A og 2B på informanterne blev vi klar over, at de råvarer, som en bruger ønsker at søge på, skal autocompletes. Det vil sige, at når en bruger skriver teksten \textit{ba} i søgefeltet, så skal \Foodl{} foreslå råvarer som \fx \textit{banan} og \textit{balsamico}.
En autocomplete-funktion skal have noget data at stille forslag fra, og i dette tilfælde har vi brug for en tabel med alle de forskellige råvarer man kan forestille sig at en bruger vil indtaste. Denne tabel over råvarer vil fremover blive kaldt råvaretabellen.

Da opskrifterne, der søges på, kommer fra Arla, ville det have været nemt hvis Arla havde offentliggjort en liste over de forskellige ingredienser de benytter, således vi kunne bruge denne data som vores råvaretabel. En sådan liste var ikke til at finde, så vi begyndte at overveje muligheden for at lave råvaretabellen ved at udtrække ingredienserne direkte fra Arlas opskrifter. Et eksempel på ingrediensernes navne i Arlas opskrifter:

375 g rød peberfrugt i strimler

3 røde peberfrugter (ca. 600 g)

4 røde peberfrugter i store tern (ca. 500 g)

En bruger, der indtaster teksten \textit{pe} i forsøget på at indtaste \textit{rød peberfrugt}, skal kun præsenteres for forskellige råvarer, og altså ikke samme råvare i forskellige mængder og former (skiver, strimler, hakket, m.m.). Det vil sige, at de mange forskellige ingredienser, der alle består af en rød peberfrugt, kun skal medføre at \textit{rød peberfrugt} findes én gang i råvaretabellen. Vi vurderede at Arlas navngivning af ingredienser har været for forskellig til blive brugt som kilde til vores råvaretabel. Råvaretabellen er i stedet blevet lavet ud fra en liste af råvarer offentliggjort af madopskrifter. Et udpluk af listen ser således ud:

\begin{itemize}
\item Rød peberfrugt
\item Persille
\item Citron
\end{itemize}

Listen fra madopskrifter.nu blev brugt som vores råvaretabel af følgende grunde:

\begin{itemize}
\item Listen indeholdt kun 4 dubletter, som blev fjernet
\item Råvarerne indeholdt kun den rå råvare, ingen mængder eller andre betegnelser (vaskede, skrællede, m.m.)
\item Listen omfattede 933 råvarer, hvilket vi anså som rigeligt
\end{itemize}

Med en liste over råvarer, bliver det muligt for en bruger at indtaste en mængde råvarer. Udover dette har vi også brug for en mængde data, der fortæller noget omkring de opskrifter brugeren kan søge på. Denne data udtrækker vi fra Arlas hjemmeside, selvfølgelig med deres accept.

\section{Dataudtrækning}
For at kunne gemme informationer om en opskrifts forskellige bestanddele, såsom navn, tilberedningstid, m.m., var det nødvendigt at kunne udtrække denne data fra Arlas hjemmeside. Dette begreb kalder vi for dataudtrækning. Formålet var at indsætte data i databasen, så brugere har mulighed for at søge efter opskrifter, m.m. Da dataudtrækningen kun havde til formål at indsætte indhold i databasen, var der ikke brug for views og controller, hvorfor vi valgte at benytte Ruby \textbf{uden} Rails frameworket til dette.
Ved at kigge på Arlas forside fandt vi et link, der hed \textit{Vis alle opskrifter}. Ved at følge linket kom vi ind på en ny side, hvor vi fik vist 16 opskrifter af gangen og kunne bladre fra side 1 til og med side 57. I alt havde vi altså adgang til $57 \times 16 = 912$ opskrifter. Når vi bladrede fra side 1 til side 2, kunne vi se browserens url ændre en query på følgende måde:
\lstinline{?...\&paging=1\&...} 
\lstinline{?...\&paging=2\&...} 
En variabel ved navn \textit{paging} ændrer i queryen værdi fra 1 til 2. Siderne fra 1 til 57, der hver viser links til 16 opskrifter, er derfor lette at finde ved blot at lade en variablen \textit{paging} i queryen gå fra 1 og øges indtil ingen opskrifter fremkommer.

I stedet for at gøre dette manuelt for 57 opskrifter, benyttede vi Ruby-modulet \classref{open-uri}. Modulet gør det muligt at hente indholdet af et website ved at benytte funktionen \methodref{open(string url)}. I Ruby kunne vi så lade \textit{paging}-variablen i url'en gå fra 1 til og med 57, og på den måde åbne alle 57 opskrifts-indekseringssider meget hurtigt.

De 16 links, en indekseringsside indeholdt, så i HTML således ud:

\lstinline{<h2><a href="/opskrifter/Suppe">Suppe</a></h2>}

Efter at have åbnet en indekseringsside med funktionen \methodref{open(url)}, var det nu nødvendigt med en metode til at finde de 16 opskriftlinks. Problemet var bare at siden ikke kun indeholdt de 16 opskriftlinks, men også links til nyheder, kontaktinformation og lignende. For at kunne filtrere i siden, så vi stod tilbage med de 16 ønskede opskriftlinks, benyttede vi Ruby-modulet \classref{Nokogiri}\cite{rubygemnokogiri}, der er en parser til blandt andet HTML. Med \classref{Nokogiri} var det let at filtrere en side efter bestemte tags og klasser. I vores tilfælde, havde vi brug for alle \textit{<a>} tags inde i \textit{<h2>} tags, som det kan ses af det givede linkeksempel ovenfor. Dette blev gjort ved at benytte \classref{Nokogiri}'s funktion:

\texttt{xpath("//h2//a").map\{|link| "http://www.arla.dk"+link["href"]\}}

Kaldet til \methodref{xpath}, fandt alle \textit{<a>} tags inde i \textit{<h2>} tags og returnerede et array af hashtabeller. En hashtabel er et array af nøgler med tilhørende værdier. Hver hashtabel havde i dette tilfælde kun én nøgle, \textit{href}, og værdien af nøglen var url'en til den pågældende opskrift. For at udtrække url'erne brugte vi Rubys enumerator \textit{map}. Enumeratoren \textit{map}, itererer over alle elementer i et array og returnerer et nyt array, hvor en eller flere operationer er blevet udført på alle elementer\cite{rubydoc}. Et eksempel er \texttt{[1, 2, 3].map\{|x| x+10\}}, der returnerer arrayet \texttt{[11, 12, 13]}. Da vi benyttede \texttt{.map\{|link| "http://www.arla.dk"+link["href"]\}}, itererede vi over alle elementer i arrayet, og for hvert element (hashtabel), udtrak vi værdien af \textit{href}-nøglen, der altså svarede til url'en fra HTML-tagget \texttt{<a href="url">Suppe</a>}. På samme tid blev præfixet \texttt{http://www.arla.dk} også tilføjet foran. Resultatet var altså et array af links til de 16 opskrifter på indekseringssiden.

En forudsætning, der var til stede, for at kunne benytte denne metode, var at samme syntaks, i dette tilfælde \lstinline{<h2><a>}, ikke blev benyttet til andet end de links vi var interesserede i.

Med en mulighed for at finde alle opskrifters unikke url, begyndte vi at undersøge opbygningen af siden der viser en enkelt opskrift.
På samme måde kunne Nokogiri også bruges her til at finde informationer omkring tilberedningstid, opskriftens navn, billede af opskriften og portionsstørrelse. Alle disse ting kunne indsættes som en ny række i databasens tabel `recipes`. Opskriftens navn vær særlig nem at dataudtrække, da det var sidens titel, og kunne derfor tages fra HTML-tagget \textit{<title>}. Der var dog tilføjet lidt mere information, adskilt af karakteren ``|''. Et eksempel: \textit{Opskrifts navn | Kløver® | Produkter |}. Ved at bruge Ruby-funktionen \textit{split}\cite{rubydoc}, var det muligt at splitte navnet ved alle ``|''-karakterer, således at de forskellige dele, der var adskilt af ´´|'', hver især blev til ét element i et array. Opskriftens navn kunne så udtrækkes som det første element i arrayet.

Ingredienserne i en opskrift var nemme at dataudtrække på en lignende måde med Nokogiri, men hvordan de udtrukne ingredienser skulle håndteres var omfattende, og vil blive forklaret i \secref{sec:mapping}.

\subsection{Mapping af ingredienser}
\label{sec:mapping}
En råvaretabel i vores database, indeholder en liste over navnene på næsten 1000 råvarer. Denne liste giver brugeren mulighed for at indtaste en mængde råvarer i søgefeltet på {\Foodl}'s forside. Hvis han indtaster råvaren \textit{gulerødder}, skal han have muligheden for at udføre en søgning, der finder alle opskrifter, der indeholder gulerødder. Det er derfor nødvendigt for vores system at kunne oprette relationer imellem vores råvarer, og de opskrifter, der indeholder ingredienser magen til en råvare. Ingrediensernes navne i Arlas opskrifter er meget inkonsistente, og indeholder ofte også mængder, enheder, og forslag til Arlas egne produkter, der kan bruges. Derfor vil navnene på en ingrediens kun i få tilfælde svare til navnet på en råvare. Det er derfor nødvendigt med en metode til at finde den råvare, som en ingrediens \textit{minder} mest om. Denne proces vil vi fremover kalde for mapping. For at kunne finde ud af hvilken råvare, en give ingrediens minder mest om, er det nødvendigt med at godt grundlag at sammenligne på. En ingrediens bør derfor analyseres på en måde, så mængde, enhed og andre ting, der er ligegyldige for sammenligningen, udelades. Dette er blevet håndteret af en klasse vi har kaldt \classref{IngredientAnalyzer}. Dernæst er det også nødvendigt med en metode, der kan sammenligne to strenge og afgøre, hvor meget de minder om hinanden. Denne metode, vil fremover blive kaldt \methodref{CompareStrings}.

\subsubsection{Optimering}
Hvis \methodref{CompareStrings} køres hver gang der udføres en søgning, vil det stille høje krav til hastigheden af denne funktion, for at brugeren kan udføre en hurtig søgning. For ikke at sætte krav til hastigheden af funktionen, benyttede vi en relationstabel. For hver opskrift fundet på Arla sammenlignede vi hver enkelt ingrediens i opskriften med alle råvarerne i råvaretabellen ved at bruge funktionen \methodref{CompareStrings}. For hver ingrediens blev én relation indsat mellem ingrediensen og den råvare i råvaretabellen, som ingrediensen bedst matcher ifølge vores \methodref{CompareStrings}. Når en bruger udfører en søgning, vil \methodref{CompareStrings} slet ikke blive benyttet. Det vil kun være nødvendigt at undersøge de indtastede råvares relationer til ingredienser, og blot præsentere de opskrifter, der er relateret til de fundne ingredienser, som et søgeresultat for brugeren.

\subsubsection{IngredientAnalyzer}
Inden en ingrediens sammenlignes med en råvare, så er det nødvendigt at foretage en analyse af ingrediensen. Ingredienserne på Arlas opskrifter består nemlig af både navn, mængde og enhed, mens indholdet i vores råvaretabel kun består af en råvares navn. Første skridt i behandlingen af de udtrukne ingredienser fra Arlas opskrifter, var at fjerne mængder og enheder. Dette fik klassen \classref{IngredientAnalyzer} ansvaret for. Arla var meget konsistente i deres syntaks, hvad angik mængde og enhed. Syntaksen var altid: \textbf{``mængde enhed navn''}.
På den måde kunne vi nemt udtrække en ingrediens' mængde, enhed og navn, ved at lade \classref{IngredientAnalyzer} starte ved første karakter. Hvis denne er en numerisk karakter, fortsættes der, indtil et mellemrum, og den fundne streng blev bestemt som ingrediensens mængde. Dernæst tjekkes om den resterende streng starter med en enhed, som \fx \textit{dl, kg, bundt, glas} efterfulgt af et mellemrum. Vi havde gemt en liste over alle, af Arla benyttede, mængder. Hvis en enhed kunne identificeres, blev denne bestemt til at være ingrediensens enhed. Den resterende streng blev bestemt til at være ingrediensens navn.
Nogle specielle ingredienser var uden mængde og enhed, \fx \textit{vand}, men fordi en sådan ingrediens ikke starter med en numerisk karakter, springes mængden over. Enheden springes også over, da \textit{vand} ikke findes på listen over enheder, og for den sags skyld heller ikke ender med et mellemrum. Derfor vil ingrediensens navn stadig blive bestemt til at være \textit{vand}, uden en mængde og enhed.

\subsubsection{CompareStrings}
Der findes mange forskellige algoritmer til at sammenligne to strenge for lighed. Det er vigtigt for os at finde en god og brugbar metode, der så korrekt som muligt kan mappe alle ingredienserne i Arlas opskrifter over til en passende råvare i vores råvaretabel. Dette fik funktionen \methodref{CompareStrings(string a, string b)} ansvaret for. Det har ikke været muligt for os at opnå en 100 \% korrekt mapping ved brug af en algoritme til dette, og vi har derfor gennemgået alle mappings manuelt. Vi har erfaret, at der ved brug af en algoritme nemt kan opstå problemer omkring ingredienser der minder meget om hinanden, som \fx ved mapping af ingrediensen \textit{hakket løg}. En algoritme vil have svært ved at vide, at \textit{hakket løg} skal mappes til råvaren \textit{løg} og ikke \textit{hakket oksekød}. En korrekt mapping vil i dette tilfælde kræve kendskab til at ordet \textit{hakket} er et udsagnsord og derfor bør fjernes før der forsøges at mappe. Men hvis vi vil mappe ingrediensen \textit{hakket oksekød}, så er det nødvendigt at ordet \textit{hakket} stadig indgår under mappingen (på trods af at det er et udsagnsord), fordi der findes mange former for oksekød og vi ønsker at skelne imellem de forskellige former.

Efter at dataudtrækkeren havde fundet en ingrediens' navn, blev det undersøgt hvilken råvare fra vores råvaretabel, denne mindede mest om. Både ingredienser og råvarer er strenge, så vi brugte en metode til at sammenligne hvor ens to strenge er, og derved finde ud af hvilken streng i råvaretabellen, der mindede mest om ingrediensens navn.
Vi har brugt tilfældigt udvalgte ingredienser fra Arlas opskrifter til at teste 5 forskellige metoder til tekstsammenligning. I mange tilfælde kunne alle 5 metoder mappe en ingrediens til en korrekt råvare. I enkelte tilfælde skete der dog en fejlmapping, og disse fejlmappings brugte vi til at sammenligne de forskellige tekstsammenligningsmetoder, hvilket ses i \tableref{table:test-af-compares}.

\paragraph{Forklaring af de forskellige \methodref{CompareStrings} funktioner}
\begin{enumerate}
\item Egen algoritme (lineær)
\item Egen algoritme (polynomial)
\item Levenshtein (1 point for slet, tilføj og udskift)\cite{rubygemlevenshtein}
\item Levenshtein (1 point for slet, tilføj og udskift. Score divideres med længste streng)\cite{rubygemlevenshtein}
\item Levenshtein (1 point for slet og tilføj. 2 point for udskift)\cite{rubygemlevenshtein}
\end{enumerate}


\begin{table}
    \begin{tabular}{|p{2cm}|p{2cm}|p{2cm}|p{2cm}|p{2cm}|p{2cm}|}
        \hline
        Ingrediens                                                 & Metode 1        & Metode 2                & Metode 3           & Metode 4           & Metode 5        \\ \hline
        dildkvist                                                  & \textbf{dild}            & \textbf{dild}                    & \textbf{dild}               & sildefilet         & dild            \\ \hline
        groft salt                                                 & \textbf{salt}            & citron saft             & frugtsaft          & frugtsaft          & \textbf{salt}            \\ \hline
        grofthakkede krydderurter, fx koriander, persille og dild & \textbf{krydderurtemix}  & \textbf{tikka (indisk krydderi)} & hakkede tomater    & hakkede tomater    & hakkede tomater \\ \hline
        basmatiris eller luftige urteris                           & \textbf{basmati ris}     & herbamare urtebouillon  & \textbf{basmati ris}        & \textbf{basmati ris}        & \textbf{basmati ris}     \\ \hline
        ostindisk karry                                            & \textbf{karrypasta}      & kinaradise              & sød sherry         & sød sherry         & \textbf{karry}           \\ \hline
        frisk salvie                                               & \textbf{salvie}          & \textbf{salvie}                  & fiskesauce         & fiskesauce         & \textbf{salvie}          \\ \hline
        koncentreret tomatpure                                     & \textbf{tomatpure}       & \textbf{tomatpure}               & soltørrede tomater & soltørrede tomater & \textbf{tomatpure}       \\ \hline
        hakket svinelever                                          & hakket svinekød & \textbf{svinelever}              & hakket svinekød    & hakket svinekød    & \textbf{svinelever}      \\ \hline
        store kapers med stilk                                     & \textbf{kapers}          & syltede artiskokhjerter & trefarvet is       & trefarvet is       & \textbf{kapers}          \\ \hline
        hvidvin fx rieslin                                         & \textbf{hvidvin}         & \textbf{hvidvin}                 & hvidvinseddike     & hvidvinseddike     & \textbf{hvidvin}         \\ \hline
        friskpresset limesaft                                      & \textbf{limesaft}        & \textbf{limesaft}                & appelsinsaft       & appelsinsaft       & \textbf{limesaft}        \\ \hline
        kartoffel                                                  & \textbf{kartofler}       & \textbf{kartofler}               & \textbf{kartofler}          & \textbf{kartofler}          & kartoffelmel    \\ \hline
        ~                                                          & ~               & ~                       & ~                  & ~                  & ~               \\ \hline
        Total:                                                     & 11              & 7                       & 3                  & 2                  & 10              \\
        \hline
    \end{tabular}
  \caption{Test af flere forskellige \methodref{CompareStrings} funktioner, der bruges til at mappe en ingrediens til en råvare. Fed skrift betyder at begge vores informanter har godkendt mappingen. Se \apref{ap:valgafmappingmetode}}  \label{table:test-af-compares}
\end{table}

Som det ses i \tableref{table:test-af-compares}, var metode 1 den, der gav den bedste mapping. Metoden fik 11 rigtige ud af 12 mulige, men det bør bemærkes at sammenligningen kun er foretaget på de ingredienser, som mindst én metode mappede forkert. Vi kom forbi 56 ingredienser udover de ingredienser vist i tabellen, før vi tilsammen havde 12 ingredienser, som én eller flere metoder mappede forkert. 

Udover metode 1 og 2, som er algoritmer vi selv har forsøgt at skræddersy til formålet, sammenlignede vi også med en kendt tekstsammenligningsalgoritme, ved navn Levenshtein. Levenshtein beregner hvor mange operationer det kræver at ændre den ene af de to sammenlignede strenge til den anden\cite{levenshtein}. Det er ret almindeligt at benytte 1 straf point hver gang en karakter tilføjes, fjernes eller ændres, hvilket er brugt i metode 3.  Metode 4 tilføjer at resultatet af metode 3 divideres med den længste af de to strenge. Metode 5 giver 2-straf point for ændringen af en karakter.
 
Metode 1 er en algoritme vi selv har udviklet, der er beskrevet med pseudokode i \pseudoref{alg:compare}. Vi har benyttet pseudokode i stedet for Ruby-kode, da pseudokoden gør algoritmen kortere, mere overskuelig og ikke stiller krav til at læseren har kendskab til Ruby-kode. Algoritmen tager to strenge som input, og returnerer en værdi mellem 0 og 100. Højere returværdi betyder større lighed mellem de to inputtede strenge. 100 point opnås kun ved to identiske strenge. Idéen bag algoritmen er, at to inputtede strenge, $a$ og $b$ hele tiden sammenlignes for at finde den længste streng de har til fælles. Denne streng fjernes fra $a$ og $b$, og en score med længden af fællesstrengen i anden potens. Sådan fortsættes indtil $a$ og $b$ ikke længere har nogen streng til fælles. Dette er også tilfældet, hvis én eller begge er tomme strenge. Ligheden mellem de to strenge beregnes ved at finde ud af hvor stor en procentdel den endelige score udgør af den maksimalt opnåelige score, der fås kun hvis $a = b$.
I \tableref{table:vores-compare-eksempel} ses et eksempel på hvordan algoritmen sammenligner \textit{hummersuppe} med \textit{suppe med hummerhale} og kommer frem til resultatet $13.8$.

\begin{table}
    \begin{tabular}{|l|l|l|}
        \hline
        str1        & str2                  & ~                             \\ \hline
hummersuppe & suppe med hummerhaler & $max\_length = 21$               \\         
        \textbf{hummer}suppe & suppe med \textbf{hummer}haler & $score = 6^2 = 36$               \\ 
        \textbf{suppe}       & \textbf{suppe} med haler       & $score = score + 5^2 = 36 + 25 = 61$                 \\ 
        ~           &  med haler            & no common substrings found        \\ 
        ~           & ~                     & $max\_score = 21^2  = 441$    \\ 
        ~           & ~                     & $return \frac{61 \times 100}{441} = 13.8$ \\
        \hline
    \end{tabular}
    \caption{Her vises et eksempel på hvordan metode 1 sammenligner \textit{hummersuppe} med \textit{suppe med hummerhaler}.}
    \label{table:vores-compare-eksempel}
\end{table}

Metode 2 var magen til metode 1, bortset fra at scoren kun blev forøget med længden af den fælles streng, og ikke i anden potens som i metode 1 (se \pseudoref{alg:compare}, linje 8). På samme måde blev variablen $max\_score$ i linje 11 også beregnet lineært.

\begin{algorithm} [H]
	\capt{Algoritmen \methodref{CompareStrings} udregner hvor ens to strenge er.}
	\label{alg:compare}
	\input{pseudokode/compare}
\end{algorithm}

\begin{algorithm} [H]
	\capt{Algoritmen \methodref{LongestCommonSubstring}, der benyttes af \methodref{CompareStrings} i linje 7, finder den længste fælles streng, som er indeholdt i begge de inputtede strenge. Se \figref{fig:longest-common-substring} for en visualisering af algoritmen.}
	\label{alg:longest-common-substring}
	\input{pseudokode/longest-common-substring}
\end{algorithm}

\pseudoref{alg:longest-common-substring} er en pseudokode vi selv har skrevet, for at beskrive en ruby-implementation\cite{longestcommonsubstringrubywiki} af funktionen \methodref{LongestCommonSubstring}. \methodref{LongestCommonSubstring} er en algoritme, der har til formål, blandt to strenge, at finde den længste streng, som disse to har til fælles. Eksempel: \methodref{LongestCommonSubstring(\textit{ostemad}, \textit{olivensten})} = \textit{ste}. Et eksempel på hvordan algoritmen beregner den længste fælles streng blandt \textit{smørremad} og \textit{ørred} til at være \textit{ørre}, kan ses i \figref{fig:longest-common-substring}.
Algoritmen laver et 2-dimensionelt array af størrelsen $n \times m$, hvor $n$ og $m$ er længden af de inputtede strenge $a$ og $b$. Hver karakter i $a$ og $b$ sammenlignes i læseretningen af arrayet, se \figref{fig:longest-common-substring}. Hvis karakten $a_x$ er ikke er lig med $b_y$, så indsættes værdien 0 i arrayet. Er de ens, så indsættes værdien $1 + [a_{x-1}, b_{y-1}]$.
Variablen $max\_length$ indeholder altid den største værdi i arrayet, mens $end\_pos$ holder den værdi $x$ havde, da $max\_length$ sidst blev assignet til.
Når algoritmen er færdig, er $end\_pos$ i dette tilfælde lig med 5, hvor begge strenge har karakteren \textit{e}. $max\_length$ er 4, så ved at gå 3 karakterer tilbage fra $end\_pos$ fås de 4 karakterer \textit{ørre}, som returneres i linje 14. Kompleksiteten af denne funktion beregnes ved at betragte løkken på linje 3, der eksekveres $n$ gange, hvori løkken på linje 4 er indeholdt, der eksekveres $m$ gange. Alle operationer inden i løkken på linje 4's scope kan udføres i konstant hastighed, hvilket betyder at algoritmens kompleksitet er $O(n \times m)$.

Funktionen \methodref{CompareStrings}, der kalder funktionen \methodref{LongestCommonSubstring} kan nu beregnes ved at betragte løkken på linje 7 i \methodref{CompareStrings}. For hver iteration af løkken, fjernes minimum én karakter fra begge de strenge, der sammenlignes. Hvis én af de to strenge er tomme, trædes der ud af løkken. Derfor vil løkken maskimalt blive itereteret $n$ gange, hvor $n$ er længden af den korteste af de to inputtede strenge.
Da hver iteration af løkken kalder \methodref{LongestCommonSubstring} én gang, hvis kompleksitet er $O(n \times m)$, bliver \methodref{CompareStrings} kompleksitet $O(n^2 \times m)$. Hvis inputtet er strenge af samme længde, er kompleksiteten $O(n^3)$.
\begin{figure}
\centering
\includegraphics[scale=1]{billeder/longest-common-substring.png}
  \capt{Et eksempel på hvordan funktionen longest\_common\_substring virker.}
  \label{fig:longest-common-substring}
\end{figure}

\subsubsection{Mapping af ingredienser til råvarer}
Den automatiske mapping omfattede 10,234 ingredienser, blandt 921 opskrifter. Tidsforbruget var ca. 4 timer, og langt de fleste ingredienser blev mappet korrekt. Ind i mellem gik mappingen galt, fx. blev ingrediensen \textit{groftkværnet peber} hver gang mappet til råvaren \textit{hvid peber} i stedet for råvaren \textit{peber}. For at få en bedst muligt mapping besluttede vi os for at gå alle mappings igennem igennem manuelt. Under mappingen havde vi gemt returværdien af \methodref{CompareStrings(string, string)}, der fortæller hvor ens de to sammenlignede tekstrenge var. Ved at have gemt returværdien behøver vi ikke at kontrollere mappings, der har returneret 100, da det vil sige at ingrediensen er blevet mappet til en identisk råvare. På denne måde kunne vi se bort fra 1,236 ingredienser, der ikke behøvede manuel kontrol.
Til at mappe ingredienserne hurtigst muligt lavede vi et meget simpelt WinForms program med Visual Studio, skrevet i C\# (se \apref{ap:manuel-mapping}). Programmet gjorde det muligt at få vist 20 labels med ingredienser. Ud for hvert label blev vist et tekstfelt med den råvare, som ingrediensen var blevet mappet til. Ved at ændre i tekstfeltet kunne man hurtigt få lavet en korrekt mapping. Vi tilføjede flere funktionaliteter for at øge hastigheden vi kunne mappe med.
\begin{itemize}
\item Ingredienserne blev sorteret alfabetisk. Omkring 120 ingredienser i træk var \textit{grofthakket peber}.
\item Autocomplete gjorde det nemt at se hvilke råvarer man kunne vælge imellem og også hurtigere at indtaste råvaren.
\item Råvarer kunne tilføjes hvis ingen fandtes, der matchede en given ingrediens.
\item Ingredienser som \fx \textit{grillspyd} og \textit{lagkageflag} kunne fjernes i programmet.
\item En hel side kunne godkendes med ét klik, hvis alt var mappet korrekt på forhånd.
\end{itemize}

Tidsforbruget på remappingen var ca. 6 mandetimer, hvilket kan omregnes til $\frac{10234 - 1236}{6} = 1500$ ingredienser pr. mandetime.
